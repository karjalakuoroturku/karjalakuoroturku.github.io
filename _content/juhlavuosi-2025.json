{
  "title": "Juhlavuosi 2025",
  "content": "## Turun Karjalakuoro 80 vuotta\n\nKuoro juhlii tänä vuonna 80-vuotista taivaltaan juhlakonsertin merkeissä. Juhlakonsertti pidetään Sigyn salissa la 25.10.2025.\n\nTurun Karjalakuoro perustettiin pian sotien jälkeen 12.10.1945 liennyttämään siirtolaisten koti-ikävää ja vahvistamaan yhteenkuuluvuutta. Kuoro on ollut aktiivinen ja vireä koko sen toiminnan ajan. Kuorossa on aina ollut keskimäärin 50 laulajaa ja se on aina laulanut neliäänisesti. Kuoron ensimmäisenä kuoronjohtajana ja kuoron perustajana on toiminut opettaja Eero Lötjönen ja tänä päivänä meitä johtaa jo kuoromme 17. kuoronjohtaja Heikki Tapani Korhonen.\n\nTulemme julkaisemaan tänne kuoroamme tukevia yrityksiä ja järjestöjä ja kiitämme jo nyt lämpimästi kaikkia yhteistyökumppaneitamme tuesta juhlavuoden järjestelyissä!"
}